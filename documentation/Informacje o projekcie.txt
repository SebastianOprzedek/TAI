1.     Tytuł projektu

Gra sterowana dźwiękiem.

2.     Wizja projektu

Celem projektu jest stworzenie aplikacji webowej sterowanej dźwiękiem. Aplikacja ta będzie prostą grą polegającą na sterowaniu postacią za pomocą wydawanych z siebie dźwięków o różnych częstotliwościach i natężeniu tak, aby z powodzeniem pokonywała przeszkody i przemieściła się jak najdalej od punktu startu. W projekcie wykorzystany zostanie HTML5, który w dzisiejszych czasach praktycznie całkowicie wypiera Adobe Flash Player. Przeglądarki przejmują coraz więcej funkcji od aplikacji desktopowych, w tym obsługę mikrofonu lub kamery (na przykład webowy Skype), a nawet powstają gry wykorzystujące jedynie JavaScript oraz HTML5, obsługiwane całkowicie w przeglądarce. Dźwięk analizować będziemy za pomocą różnych klas języka JavaScript (między innymi GainNode, AudioContext czy MediaStream). Do testowania wykorzystamy mikrofony wolnostojące oraz wbudowane (w laptopach). Dzięki jej stworzeniu poznamy lepiej język JavaScript oraz jego integrację z urządzeniami wejściowymi (w tym przypadku głównie mikrofonu).

3.     Cele projektu

Celem projektu jest stworzenie aplikacji będącej dwuwymiarową grą sterowaną za pomocą głosu rejestrowanego przez mikrofon. Gra polegać będzie na sterowaniu postacią, przemieszczającą się przed siebie po platformach oddzielonych od siebie przeszkodami, które będzie musiała przeskakiwać.

Wykrywanie częstotliwości dźwięku. W zależności od częstotliwości dźwięku rejestrowanego przez mikrofon postać będzie szła - niska częstotliwość lub skakała - wysoka częstotliwość (zakresów nie jesteśmy w stanie podać w tej chwili, dokładne wartości ustalimy przy testach).

Wykrywanie natężenia dźwięku. Prędkość przemieszczania się postaci będzie regulowana natężeniem dźwięku. Gra kończy się w momencie kontaktu z przeszkodą lub spadnięcia w przerwę pomiędzy platformami. Wynik końcowy liczony jest w pokonanych przeszkodach oraz przeskoczonych platformach.

Wykorzystanie technologii webowych. Do tworzenia aplikacji wykorzystane zostanie popularne współcześnie rozwiązanie technologiczne, czyli połączenie JavaScript oraz HTML5.

4.     Zakres projektu

Zakres projektu obejmuje implementację gry w języku JavaScript oraz jej obsługę za pomocą mikrofonu komputera.Interakcja będzie się odbywała na podstawie analizy częstotliwości oraz natężenia dźwięku.

5.     Etapy w projekcie

Definicja wymagań
Podział pracy
Przygotowanie środowiska
Opanowanie obsługi mikrofonu
Zaprojektowanie postaci
Implementacja poruszania się postaci z wykorzystaniem klawiszy
Implementacja mechaniki gry
Implementacja poruszania się za pomocą mikrofonu
Testy

6.     Charakterystyka narzędzi

Do tworzenia projektu wykorzystamy oprogramowanie WebStorm JetBrains. Będziemy pisać w języku JavaScript bez wykorzystania dodatkowych frameworków. Projekt będzie wykorzystywał serwer node.js. Do obsługi mikrofonu użyjemy interfejsu NavigatorUserMedia, a do obrabiania dźwięku i wykrywania jego częstotliwości oraz natężenia użyjemy klas GainNode, AudioContext oraz MediaStream. Wszystkie wymienione klasy oraz interfejs wchodzą w skład języka JavaScript.